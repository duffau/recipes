---
titel: "Asiatiske Basis Saucer"
---

[Alle opskrifter](https://duffau.github.io/recipes)

# Introduktion

Disse asiatiske saucer er et forsøg på
at samle nogen grundlæggende komponenter i det Kinesiske og de 
Sydøst asiatiske køkkener. Håbet er at de kan danne grundlag 
for at udforske asiatiske smage og teknikker.

Alle aromatiske ingredienser så som løg, hvidløg, ingefær, chili og krydderier 
etc. er udeladt for at give en fleksibel base. Saucerne fungerer 
som de er, men det er oplagt at tilføje smagsgivere og 
justere blandingsforholdene for at skabe nye variationer.

# Stir Fry

Stir fry er en hurtig og intens tilberedningsteknik, 
hvor kød, grøntsager, ris og nudler tilberedes ved 
høj varme i en wok eller pande. Ingredienserne steges 
hurtigt under konstant omrøring.

En vigtig detalje ved soyabaserede saucer er, at de bør 
ramme en meget varm pande eller wok. Ved den høje varme 
sker der spontan karamelisering og Maillard-reaktioner, 
som udvikler dybere og mere komplekse smagsstoffer i retten. 
Sørg derfor for, at panden er varm nok, før du tilsætter saucen.

## Kinesisk Stir Fry Sauce

| Blandingsforhold |  Ingrediens |
|------:|--------------------|
| 3 del | Let Soyasauce |
| 2 del | Østersauce |
| 1 del | Mørk Soyasauce |

*Anvendelse*: Stir fry af alt slags kød og grøntsager. Fungerer godt til stegte ris og nudler. Udvid gerne med Shaoxing vin, sukker og sesamolie. Mørk Soyasauce kan udelades for en helt basal stir fry sauce. 


## Thai Stir Fry Sauce

| Blandingsforhold |  Ingrediens |
|------:|--------------------|
| 3 del | Fiskesauce |
| 2 del | Let Soyasauce |
| 1 del | Sesameolie |

*Anvendelse*: Stir fry af alt slags kød og grøntsager. Udvid gerne med østerssauce, sukker og/eller tamarind paste (f.eks. i Pad Thai).

## [Pad Kra Pao](ttps://duffau.github.io/recipes/farang-pad-krapao) stir fry sauce

| Blandingsforhold |  Ingrediens |
|------:|--------------------|
| 2 del | Fiskesauce |
| 1 del | Let Soyasauce |
| 1 del | Østerssauce |
| 1 del | Sukker |
| 0.5 del | Mørk Soyasauce |

*Anvendelse*: Basen er inspireret at thai
retten "Pad Kra Pao" hvor hakket svinekød bliver
glaseret i sauceblandingen og "Holy Basil"
er kernearomaten. Basen fungere til grøntsager
og alt slags kød og andre aromater som hvidløg og ingefær.

# Glaseret kød

## Kinesisk "Red Braised Pork" Sauce

| Blandingsforhold |  Ingrediens |
|------:|--------------------|
| 5 del | Shaoxing vin |
| 2 del | Sukker (karameliseret) |
| 2 del | Let soyasauce |
| 1 del | Mørk soyasauce | 


*Anvendelse*: Glasering til flæsk. Vend mundrette flæskestykker i varm karamel. Tilsæt saucer. Braiser til mørt.

# Barbecue

| Blandingsforhold |  Ingrediens |
|------:|--------------------|
| 2 del | Ketchup |
| 1 del | Kecap Manis |
| 1 del | Brun farin |

*Anvendelse*: Barbecue af kylling og svinekød, f.eks. som glasering til spareribs.

# Dipping Saucer

## Gyosa Dipping Sauce

| Blandingsforhold |  Ingrediens |
|------:|--------------------|
| 3 del | Let Soyasauce |
| 3 del | Sort Kinesisk Eddike |
| 1 del | Sesamolie |

*Anvendelse*: En syrlig sauce til at dyppe Gyosa, forårsruller, dumplings og lign.

## Thai Dipping Sauce (Nam Jim Jeaw base)

| Blandingsforhold |  Ingrediens |
|------:|--------------------|
| 2 del | Tamarind paste |
| 1 del | Fiskesauce |
| 1 del | Lime saft |
| 1 del | Sukker |

*Anvendelse*: Dyppelse til BBQ kylling, grillet okse og svinekød.

# Vinaigretter

## Soyabaseret Vinaigrette

| Blandingsforhold |  Ingrediens |
|------:|--------------------|
| 5 del | Risvineddike |
| 3 del | Let soyasauce |
| 3 del | Sukker |
| 2 del | Sesamolie |

*Anvendelse*: Dressing til salater f.eks. ["Smashed cucumber salat"](https://duffau.github.io/recipes/smashed-cucumber). 

## Fiskesaucebaseret Vinaigrette (Nuoc Cham base)

| Blandingsforhold |  Ingrediens |
|------:|--------------------|
| 2 del | Vand |
| 2 del | Fiskesauce |
| 1 del | Sukker |
| 1 del | Risvineddike |
| 1 del | Lime juice |


*Anvendelse*: Dyppesauce til vietnamesisk sommerruller, forårsruller, dressing til risnudelsalat.



